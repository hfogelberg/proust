---
title: "Proustprojektet"
date: 2022-02-24T22:32:11+01:00
draft: false
---
Världen har blivit galen.

I morse vaknade jag upp till nyheten att Ryssland slutligen påbörjat invasionen av Ukraina. Förberedelserna har pågått ett tag, men världen hoppades in i det sista att förhandlingar skulle förhindra krigsutbrottet.

Själv är jag född i slutet av 60-talet och växte upp med det kalla kriget och kapprustningen. Jag reste när jag var drygt 20 genom Östeuropa, fick uppleva matbristen, fattigdommen, poliskontrollerna och de ständigt närvarande militärerna. I trettio år har världen kännts relativt säker. Visst, det har förekommit blodiga inbördeskrig och terrorism, men anfallskrig hoppades man hörde till historian. 

Väl hemma från jobbet satte jag mig i fåtöljen och plockade upp Slottet av Franz Kafka. Den boken känns fel idag. Världen är tillräckligt surrealustisk just nu. Jag behöver någonting annat och bestämde mig för att läsa På spaning efter den tid som flytt. Jag har tidigare läst större delen av romansviten, men nu ville jag böraja från början och läsa den mer grundligt.




